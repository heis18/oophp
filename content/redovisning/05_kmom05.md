---
---
Redovisning kmom05
=========================

Det var intressant övning att arbeta/läsa sig igenom. Det var mycket information, kod och tips på olika sätt, men en väldigt bra hjälp för att ta sig igenom veckans uppgift.

Det blev en ganska blandad start på uppgiften under detta kmom kan jag nog beskriva det som. Jag kopierade in exemplet till min redovisa sida som beskrivningen sa, och fick allt att fungera precis som innan – fast då genom me-sidan. När jag sedan följde beskrivningen och videorna hur jag genom src/route skulle få en koppling direkt från min me-sida fungerade ingenting, det gick inte alls som beskrivningen sa och jag hittade ingenting som såg konstigt ut. Jag tog då fasta på beskrivningen i uppgiften kring kontroller (B) och provade denna väg istället, och det fungerade precis som jag förväntade mig (ja, bortsett från några missade $this mm, men inget värre direkt). Jag börjar nu även uppleva att jag förstår denna del allt bättre, så detta blev en bra repetition från förra veckan. Jag hoppas det var rätt tänkt att arbeta på detta sätt och att det var denna väg texten om kontroller och klasser menade.

Jag upplever arbetet med databasmodulen som trevligt och intressant och det kändes på något vis enklare att arbeta mot en databas genom ramverket än genom lagrade procedurer som vi gjorde under databas kursen. Kanske beror det på att den tuffaste delen av arbetet att förstå sig på hur man arbetar med/mot en databas redan är gjort eller så är det för att flera ev de funktioner vi skrev själva under förra kursen till stor del fanns som en bas. Oavsett, så tror jag att det fungerade bra att arbeta med modulen.

Jag började med att arbeta mig igenom de grundläggande delarna av att implementera databasen i min me-sida. Jag funderade en del över om jag skulle ha en eller två söksidor, men valde att dela upp och lägga sök på titel på en sida och sök på år på en sida för att jag själv skulle ha något bättre kontroll över delarna i nuläget. Jag arbetade sedan igenom CRUD-delarna, och hade här många funderingar kring flödet för användaren. Åh ena sidan tänkte funderade jag att redirecta till översikten när man lagt till/uppdaterat en film, för att öka tydligheten att se att filmen finns med – men insåg du hur mycket hoppande det troligen skulle behöva bli om man vill lägga till/ändra många filmer samtidigt. Så jag valde att man redirectas tillbaka till select-sidan när man är ärdig med att ha ändrat/lagt till en film, inte till översikten. Jag gjorde sedan samma sak med delete, användaren stannar kvar på select-sidan ifall man vill göra fler tillägg, raderingar. Men det var inte en lättlöst fråga, finns för och nackdelar med båda vägarna. Jag skapade sedan en log-in-sida. Denna valde jag att placera i navbaren på min me-sida, så man loggar in på hela sidan när man loggar in och inte bara till databasen, för troligtvis är detta mer användbart sett till helheten. Jag hade sedan funderingar på att jag även skulle dölja min select-sida under movie när man inte är inloggad, men hann tyvärr inte med detta. Jag hade även gärna haft en reset-sida, men även här blev tiden knapp. Min intention från början var att försöka hinna med så många delar som möjligt från extrauppgifterna, men det är inte alltid allting går som man tänkt sig.

Vid någon uppdatering gick något troligen snett, kunde inte hitta vad, make install slutade fungera och sedan make test, slutade med att jag installerade om hela kursens labbmiljö. Åt liiite tid… är nog den största felsökningsdel jag utsatts för ännu. Insett nu hur ”lätt” felhantering och felsökning jag haft hittills. Läste sedan i forumet/chatten dagen efter jag suttit med allt detta att det tydligen varit ett större bekymmer. Jag hade gärna utfört fler av exrauppgifterna under denna veckas kmom, men kände att jag var tvungen att prioritera. Det gick även åt en hel del energi då jag satt med felsökningen och egentligen inte kom någonstans med den, vilket då även följdes av att flertalet av extrauppgifterna fick prioriteras bort denna vecka. När kmom06 kom ut kikade jag lite på denna, och såg att flera av extrauppgifterna var ganska lika till den, så jag planerar att försöka hinna dem nästa gång istället.

En TIL denna vecka är nog fortsatt en del insikter runt ramverket, att lära mig anax och hur de olika delarna i ramverket fungerar och hänger ihop tar med väldigt mycket tid. Det känns som man hela tiden kämpar med prioriteringarna kring hur djup förståelse man vill ha och hinna producera saker samtidigt. Men ju mer man presenteras och blir utsatt för de olika delarna, desto mer känner jag att jag börjar greppa.
