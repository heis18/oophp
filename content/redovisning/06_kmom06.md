---
---
Redovisning kmom06
=========================

Jag tycket att det fungerade bra med att arbeta med klassen för filtrering och formatering av text. Upplever det även som ett väldigt spännande sätt att arbeta på, att man så förhållandevis lättvindigt kan tolka om en text genom några valda filter. Detta var något nytt för mig som jag inte varit i kontakt med tidigare. Att få ihop mitt eget textfilter tycker jag nog gick bra med, även att applicera det på texterna från databasen.

Jag har arbetat med en kontroller-klass som hämtar ut innehållet i databasen och sedan skriver ut den i vyer. Sedan skapade jag en klass, "Blog", som hämtar data från databasen som har med sql att göra. Denna klass har även funktioner som hanterar textfiltret, för en utskrift med applicerade textfilter på textmassan som den aktuella blogposten/pagen har. På på inloggningssida(account), som jag delvis arbetat vidare på denna vecka, har jag använt mig av trait, för att lättare hålla koll på om användaren är inloggad eller ej. Något jag troligen kommer arbeta vidare på i projektet.

Rent allmänt känner jag mig både stolt och ganska nöjd över min kod på min me-sida. Jag har försökt följa instruktionerna hur vi ska arbeta och lägga upp koden många gånger och sedan även provat mig fram på egen hand. Vissa gånger är den kanske lite rörig, med mer tid hade jag nog velat delat upp den än mer, men efter förutsättningarna tycker jag ändå att den är helt ok. En förvirring som dock kommit mer och mer hos mig gällande koden på sidan är att det känns som att vi till stor del arbetar med två system parallellt med varandra. Jag har fortsatt lite svårt att se kopplingen mellan markdown systemet i content-mappen och controller-klassernas kod och viewerna. Jag har en ganska bra uppfattning om vad de olika systemen används för, att de har olika användningsområden, men samtidigt skulle jag nog velat lärt mig än mer hur man kan kombinera dessa två. Eller om det bara är så att man får acceptera att vissa delar skapas på ett sätt och andra på ett annat?

Jag känner fortfarande viss förvirring kring ramverket. Jag lär mig mer hela tiden, men så kommer man på saker man skulle vilja göra på sin sida, men vet inte hur då det fortfarande är stora delar av ramverket vi antingen inte arbetat med ännu, eller delar jag inte fullt ut greppat än. Sedan kan jag givetvis se potential för refactoring av min kod. Vissa ställen upplever det som att jag upprepar mig ganska mycket, och i controller-klassen blir det flera gånger mer kod än vad kan kan tänka mig att man egentligen bör ha, eller kommer ha om man vore en mer returnerad programmerare. Jag har försökt att flytta ut en hel del kod från min BlogController till en klass till, men kan tänka mig att med mer tid, både till att arbeta och till reflektion, så ska man nog flytta ut än mer kod för att minska ner controllern och dela upp koden. Jag upplever att jag verkligen börjar förstå syftet med refactoring, för även fast det i början känns rörigt när man har koden i ett flertal olika filer, så blir det efter hand ändå mer kontrollerbart än med en väldigt stor fil.

Jag började läsa igenom specen för kmom10/projektet strax efter denna kom ut, innan jag var i närheten av klar med kmom6, vilket var både positivt och negativt för veckans arbete. Jag blev snabbt ganska splittrad, dels att jag vet att veckans uppgift är prio ett, men så även kom suget efter att börja på projekten på direkten efter att jag läst om det. Så att planera, prioritera och balansera uppgifterna för denna och kommande veckor är en viktig TIL i min tillvaro just nu!
