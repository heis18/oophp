---
---
Redovisning kmom01
=========================

Jag har nog egentligen aldrig hört talas om objektorienterad programmering innan denna kurs startade. Det är i alla fall inget begrepp jag någonsin funderat över att det finns eller vad det skulle kunna vara. Så detta är en helt ny bekantskap för mig, vilket känns spännande.

Det var lite trögare än vad jag hade hoppats på att komma in i PHP igen, man glömmer fort tyvärr när man inte är aktiv i saker man nyss lärt sig. Men som tur är så landade det allra första relativt snabbt. Men i nuläget känns det lite som att det kommer krävas en del repetitioner för att komma tillbaka dit som man lämnade denna typ av programmering i höstas. Att börja arbeta med objekt och klasser var något helt nytt för mig, kändes ovant, men det ska väl ta sig det med, med lite nötning.

Det började lite knackigt med att utföra uppgiften ”gissa spelet”, då jag kände mig lätt ringrostig kring programmeringen, men det tog sig efter hand. Jag började med att titta igenom filmerna och kodade upp spelet som det gjordes där först, så jag fick en liten bas att arbeta med. Sedan utgick jag från detta och började modifiera om spelet till att använda mig av funktioner i class, och att flytta ut andra delar av koden och sedan montera ihop alla smådelarna in i index-filen. För att visa tydligt när man förlorat spelet så har jag valt att dölja gissa-knappen och textfältet när man har slut på försök, tillsammans med texten att man förlorat. Jag valde även att lägga till en extra funktion för att göra det än tydligare när man hade vunnit, så textfältet och knappen för att gissa på ett nummer försvinner även när man har vunnit spelet. Det var kul att få prova att göra något lite extra och se om man greppat de olika delarna att arbeta med class i nuläget.

Jag valde att lagra hela objektet i sessionen då det i nuläget kändes mer lättvindigt än att börja plocka ut delar. Det blev då bara en variabel att hålla reda på än flera olika utvalda.

Det gick helt ok med att komma igång med Git och GitHub igen. Jag fick läsa på, på nytt om nycklar mm, men annars mindes jag mycket av konceptet från designkursen. Däremot så blev jag osäker på beskrivningen att vi skulle placera http-länken till vår GitHub sida i en github.txt fil, då jag inte kunde hitta en sådan i vår redovisa-katalog (eller me-katalog). Så jag skapade en fil med det namnat i min redovisa-katalog och placerade min länk i den.

Mycket av strukturen på me-sidan kändes igen ,att vi arbetat med den tidigare. Trots detta tog det en stund att återigen komma in i ramverket. Det är många delar man kan arbeta med, och tyvärr hinner man tydligen glömma en del av strukturen på de tio veckor som gått sedan vi senast arbetade med ramverket. Men det var kul att få komma igång igen med det och minnet kom tillbaka relativt snabbt.

Åter igen så har jag under detta moment lärt mig mycket nytt. En typisk TIL tror jag dock kan vara att om man inte repeterat något på väldigt länge, så är risken stor att man glömt mycket och det tar en stund att komma igång igen. Kanske nästan mer påminnelse egentligen, men ändå viktigt att ha med sig känner jag. Och när det kommer till programmeringen i PHP, så har jag nog en hel del minne som behöver friskas upp innan det känns helt naturlig igen.
