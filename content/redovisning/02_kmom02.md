---
---
Redovisning kmom02
=========================

Då detta är första kontakten jag någonsin haft av phpdoc, känns det lite svårt att ha en bra uppfattning ännu, men det lilla jag har hunnit titta på det så upplever jag det positivt. Det känns tydligt, lätt att förstå och påminner faktiskt en hel del om uppläggen i vissa av de manualer vi kommit i kontakt med. Chartsen upplever jag nog som något rörigare än UML-modelleringen, men det kan kanske även handla mycket om vanan, men upplevelsen i den lilla kontakt vi haft hittills är att UML:en är mer strukturerad. Dock känns det positivt med phpdoc att man får en tydlig och lättnavigerad text-utskrift. Att man i phpdoc kan generera dokumentationen automatiskt känns även det positivt, att ju noggrannare man är under tiden man kodar, desto tydligare och enklare blir dokumentationen kring koden.

Överlag tycker jag nog att det gick ganska bra att föra in spelet in i min me-sida. Det kändes dock hyfsat rörigt till att början med, det är så många olika filer i ramverket så det blev nästan överväldigande först över var man skulle börja. Filmerna som visade stora delar steg för steg beskrivningar hur man startade, vilka filer som ansvarade för vad och till stor del vilken kod som då skulle in i de olika filerna upplever jag som väldigt bra hjälp. Jag hade nog haft svårt att komma igång med uppgiften utan dessa, eller det hade i så fall tagit otroligt mycket längre tid. Detta sätt att visa olika tips och instruktioner på passar min inlärning väldigt bra. Jag kunde även behålla relativt mycket av min kod upplever jag det som, men vissa delar fick justeras en del för att passa in i de nya filerna. Jag kan tänka mig att jag kanske hade kunnat göra mina routes något mindre, men i nuläget är jag dock ganska osäker på hur jag i så fall skulle delat upp dem ännu mer.

Det är ganska blandade känslor i jämförelsen mellan att arbeta inuti kontra utanför ramverket. Att skriva kod utanför ramverket kan på ett sätt upplevas som man har mer friheter, man kan lägga upp det hela lite mer som man tycker passar för stunden, och i den övning vi utfört nu, så kändes det till viss del som det blev något färre olika filer att hålla ordning på – i alla fall till att början med. Åh andra sidan så känns det mer på riktigt på något sätt när man arbetade in sin kod in i ramverket. Det upplevdes som att det blev en annan helhet, spelet som vi nu arbetade med kändes som en dela av något annat och inte bara en lös fristående del utan egentligt sammanhang. Dock så kändes det ganska rörigt, speciellt till att början med att koda inne i ramverket, då det är så många olika filer där som man i nuläget knappt vet vad de gör. Det kändes även, speciellt i början, som att koden blev utspridd över fler olika filer, med lite lite kod här och lite kod där. Ju längre man kom, desto mindre blev dock denna känsla när man efter hand började komma in i vilken fil som faktiskt styrde över vilken del.

Som vanligt känner jag att det är svårt att plocka ut någon specifik TIL, jag fortsätter att lära mig så mycket nytt i varje nytt kmom. Det är få delar i någon kurs som jag direkt haft några förkunskaper om. En del som jag denna gång, återigen, blivit påmind om, är vilken undervisningstyp som passar mig bäst. Jag uppskattar dessa instruktionsfilmer mycket, de underlättar väldigt när man sitter på distans och försöker få ihop alla delar. (En bonus TIL denna vecka kan nog även vara att få sig själv och hela familjen sängliggandes i influensa i starten av en ny kurs är föga positivt för varken planering eller inlärningen. Däremot är ett påsklov från ordinarie arbete oerhört positivt för att komma ikapp i sin planering igen!)
