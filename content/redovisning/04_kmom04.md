---
---
Redovisning kmom04
=========================

Mina allra första tankar när jag började arbeta med övningarna var typ, ”oj, vad rörigt detta känns”. Men desto längre man kom, och tydligare började se helheten och användningsområdena så blev många delar mer logiska. Jag kom även på mig själv med att sitta och tänka på att hur mycket man planerar för tillväxt i sin kod, så spelar även användningsområdet av dessa delar stor roll. Om man som vi gör nu, kodar ett ”litet enkelt” spel, så är dessa delar kanske inte jätte nödvändiga, men om man tänker sig redan från början att koden ska växa till något betydligt mer komplext, så kan jag tänka mig att användningsområdet med koden än mer uppdelad – med starka kopplingar till varandra, är oerhört stort.

Begreppet kontroller i dessa sammanhang kan jag inte påstå att jag är direkt bekant med. Att använda begreppet som yrkestitel har jag varit i kontakt med, men inte i den lilla del programmering jag hittills arbetat med. Svårt att säga riktigt hur upplevelsen av kontroller är efter den uppgift vi skapat hittills, eller hur stor skillnad det är mot hur vi arbetade med routes förra veckan, men det känns nog varken sämre eller svårare än att arbeta med routes. Arbetet med att flytta över koden till min kontroller tycker jag fungerade bra, jag hade väldigt stor hjälp av videoserien och kan åter igen säga hur mycket jag uppskattar dessa.

Det var riktigt spännande att arbeta med att få klura på hur datorn ska ”tänka”. Jag hade i början många idéer, men sedan fick jag landa i vad min kapacitet kan åstadkomma. Jag började redan i förra veckans uppgift att ge datorn lite strategier, då satte jag in en gräns för datorn att om den i första kastet kommit upp i 11 poäng, så var den nöjd, annars slog den en gång till. Denna vecka arbetade jag vidare på motsvarande strategi, behöll elvan, men la även till ett lite modigare steg om datorn låg under mycket. Jag la till ytterligare en gräns, att om datorn ligger under med 15 poäng eller mer, efter att nuvarande hand är inräknad, så är den nöjd först när den når 14 poäng i kastet, annars kommer den slå en gång till. Kanske inte en oerhörd förhöjning av modet, men sannolikheten att ”klara sig undan” en 1:a när man är upp i nio tärningar är inte speciellt hög om man börjar studera statistik mm, möjlig men låg chans.

Jag tycker att arbetet med att integrera spelet än mer in i ramverket är intressant. Stora delar av ramverket känns fortfarande till viss del som en djungel, men med små steg så lär man sig allt mer om hur det fungerar och är uppbyggt. När man väl kommit underfund med strukturen så upplever jag arbetet med många klasser och olika filer som positivt, filerna blir inte lika massiva (och har man bara en bra karta bredvid sig) så det blir lättare att hitta i dem. Och med bra tankar och planering på förhand, blir det snabbt ganska logiskt hur man bör lägga upp de olika klasserna i de olika filerna.

Make test har inte varit några bekymmer. Tycker att det fungerat bra med enhetstestningen, men så svårt det är med fantasin att komma på vad och hur man kan testa olika delar. Inser att detta är något man får nöta in med träning och erfarenhet. Jag nådde en sammanlagd kodtäckning av ca 82% Då har jag inte skrivit några tester för min controller. Jag har lyckats ta mig upp i 100% kodtäckning i sex av mina klasser. När jag kör dbwebb validate får jag ”warning” på att jag har för många metoder, detta har jag medvetet valt att ignorera då jag upplever det som att testa ordentligt är viktigare än gränsen på 10 metoder, ligger inte mer än 1-2 över 10 heller.

Ibland känns det nästan som att den här frågan är den svåraste av alla vi har att fundera på varje vecka. Dock inte sagt att jag inte gillar frågan, det gör jag verkligen för den får en att tänka till än mer, men det är fortfarande svårt att komma på vad man ska skriva här. Jag lär mig så otroligt mycket nytt precis hela tiden, jag är precis helt slut efteråt flertalet av dagarna jag sitter och kodar mycket, men samtidigt är det så otroligt kul alltihop. Jag har även fått en liten underhållande aha-upplevelse den här veckan. När jag var inloggad på skatteverkets sida läser jag uppe i kanten ”Sessionenstid kvar…” och känner typ aha – det är ju det det handlar om. Innebörden har man ju haft full koll på tidigare, men plötsligt ser jag i klartext det vi arbetar med just nu, och inser på nåt vis, att jag inte kopplat detta tidigare under kursen.
