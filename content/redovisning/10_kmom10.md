---
---
Redovisning kmom10
=========================

####Krav 1-6
Efter visst funderande och skissande beslutade jag mig för att skapa en kombinerad konst- och reseblogg. Min första fundering under temat var att jag skulle skapa en konstblogg, men kom sedan på att man kunde kombinera detta med ett tema till, för att få mer bredd och djup på bloggen. Mina blogginlägg tar utgångspunkten i ett ”dagens konstverk” där detta presenteras tillsammans med vem konstnären är och vart i världen man kan resa för att betrakta det live. Min produktvinkling på temat är rese delen, vilken plats och vilket land man ska åka för att hitta verket, denna vinklig tyckte jag kändes naturlig då konstverken är lite svåra att ha som ”produkter” då de knappast är tillgängliga för mer än att beskåda. Jag har skapat sex blogginlägg, och då även sex produkter i min databas som start. På min produktsida har jag valt att göra en enkel form av tabell för uppvisningen, där man får en bild tillsammans med rubriken presenterad. Sedan kommer man in på en undersida med enkel kortfattad fakta tillsammans med två bilder, en på verket och en på staden/platsen där man hittar verket. Liknande upplägg finns även i blogginläggen, en kort introduktion till inläggen på en översiktssida, dock inte i tabellform här, och sedan länkar in till hela inläggen. Även dessa är illustrerade med båda bilderna.

Detta krav tycker jag kändes intressant att genomföra, då jag under kursens (årets) gång insett att repetition och reflektion kring koden man skriver är något man hinner med alldeles för lite. Genom detta krav tvingades man att gå tillbaka och se över och tänka till kring hur man egentligen byggt upp sin sida och hur jag arbetat med min kod. Jag hade från början haft ambitionen att hinna med mer, vilket hade gett något annorlunda svar på vissa av delarna under detta krav. Jag hade till exempel tänkt jag skulle fått gjort några tester på någon kontroller-klass, men jag prioriterade genomförandet av andra krav istället för detta. Samma sak kring tester av metoder kopplade till databasen, men även detta kändes allt för tidskrävande där jag kände att jag hellre ville använda tiden till annat. Att skapa ett er-diagram över min databas gick fint, jag automatgenererade detta, men det ser dock väldigt simpelt ut då jag endast har två tabeller som inte har någon koppling till varandra. Jag valde att bara ha en tabell som innehållet allt till både bloggen och produkterna då jag kände att dessa hängde så starkt ihop med varandra. Då er-diagrammet var så lätt att genomföra passade jag även på att prova att skapa ett uml-diagram med, mest för min egen skull då jag aldrig provat automatgenerera ett sådant tidigare, och placerade med detta som en bonus. En tanke till med att uml-diagrammet fick vara med, var för att jag inte riktigt fick till det med phpdoc.

Jag har skapat en inloggningssida där man kan välja mellan att logga in eller skapa en ny användare. Loggar man in som admin kommer man till en välkomst sida med två val, att antingen administrera innehållet på sidan eller administrera användarna. Jag har valt att dela upp den administrera delen av sidan i två delar för att de olika delarna ska bli mer lättöverskådliga och enklare att hantera. Dessa utgår från olika databaser och därför kändes det naturligt att man även administrerar dessa separat från varandra. När man väljer att administrera innehållet på sidan kommer man först till en översikt av allt innehåll och man kan sedan välja att skapa ett nytt inlägg/produkt eller hantera befintliga inlägg. Jag har här valt att man skapar blogginlägg och produkter på samma gång, åter igen då jag känner att de båda hänger så starkt samman med varandra och att det ju faktiskt är de nya produkterna på sidan man marknadsför genom blogginläggen. Lika så när man uppdaterar befintliga inlägg/produkter på sidan, så hanteras båda kategorierna på samma gång, genom samma editeringsmeny och i samma editeringsformulär. När man ska logga ut från sidan har jag valt att lägga detta under samma knapp som länk i navbaren som vid logga in, när man klickar på ”logga in” när man är inloggad, får man istället upp en ”logga ut”-knapp på sidan. Inloggad som admin har man även tillgång till den administrativa menyn på denna sidan, ifall man besökt andra sidor under inloggningen och vill tillbaka och kanske lägga till fler inlägg.

Att göra ett försök på krav fyra kändes väldigt givet för mig, då jag uppskattar design delarna väldigt mycket, så detta visste jag direkt att jag ville försöka hinna med. Jag hade i början dock väldigt många funderingar hur jag skulle genomföra index-sidan då vi hela tiden haft denna som en markdown-fil. Efter visst funderande och testande valde jag att göra en kontroller-klass även av denna sida, då det kändes som att det var genom en kontroller som vi på riktigt lärt oss hur vi arbetar med kopplingen till databasen. Jag har skapat de fem ”rutorna” som stod i kravet, och har börjat med en för bloggens senaste tre inlägg och sedan en för en rekommenderad produkt, dessa båda ligger i bredd näst överst på första sidan. Innan dessa ligger en ”ruta” i hela bredden som innehåller en liten kort introduktion till bloggen. Under de två rutorna med länkar till blogginlägg/produkter, kommer tre rutor i bredd som sett från vänster innehåller de två senaste produkterna, ”veckans erbjudande” och bloggens mest besökta inlägg (ett ”featured” inlägg), alla tre med länkar antingen till produkter eller blogginlägg. Överst på sidan har jag placerat en stor bred konstbild, dock inte över hela bredden. Jag provade först att lägga in flash-regionen i page-filen, men kom fram till att jag inte ville ha en stor bild i toppen av alla sidor utan bara startsidan, och valde då att ta bort denna igen och skippa en flash-region på min sida just nu. Jag placerade istället in bilden genom min view-sida och lekte med storlek och placering på bilden istället för att få den i bredd och höjd som jag tyckte kändes bra, så den är väl medvetet placerat delvis över headerns bakgrundsfärg men under navbarens länkar med svaga bakgrundsrutor och under logotypen. Jag ville även ha en ganska diskret sida – men absolut inte färglös då det ändå handlar om konst och har provat mig fram mycket med färgvalet på sidan med.

Även kravet om att göra det möjligt att skapa nya konton på sidan kände jag att jag ville genomföra, då det kändes som en ganska naturlig följd av att det redan finns en inloggningsfunktion på sidan. Även att jag redan har en databas för användare så upplevde jag att delar av kravet redan var påbörjat. Jag har på min inloggningssida skapat en ”knapp” för att skapa ny användare, som när man klickar på kommer till en sida med ett formulär där man väljer ett användarnamn, ett lösenord och fyller i sina övriga uppgifter. Jag har till vid skapandet av en ny användare satt en automatisk behörighet på ”vanlig användare (0)” vid sparandet i databasen, så detta är något en ny användare aldrig kommer i kontakt med och endast en admin som kan förändra. När den nya användaren sparat sina uppgifter kommer de till en sidan som visar upp dess uppgifter. Från denna sida kan de sedan gå vidare och uppdatera uppgifterna, dock inte sitt användarnamn eller behörighet, lösenordet måste man alltid skriva in på denna sida då jag valt att inte hämta/visa upp det av säkerhetsskäl. På admin-sidan har jag valt, som jag skrev tidigare, att placera hanteringen av användare under en egen sida, då jag inte vill beblanda dessa med sidans innehåll. Här ser man en översikt över användarna och kan som admin även gå in och uppdatera/ta bort användare. Jag har även här valt att inte hämta användarens lösenord från databasen av säkerhetsskäl men som admin kan man annars uppdatera användares både användarnamn och behörighet. Som ”vanlig” användare när den loggar in, har jag dirigerat så att den kommer direkt till sin sida och kommer aldrig åt de administra delarna även när den är inloggad, de enda som kommer åt dessa delar är de som i sin användare har behörighet admin (1).

I detta kravet började jag med att arbeta med sökfunktionen, både kring innehållet på sidan och kring användarna. Jag har valt att fortsätta arbeta med de två separata sidorna under min administrativa del, så under sidan med innehåll finns det en länk för att söka på sidans innehåll och likaså på sidan för användarna. När man söker på innehållet på sidan har jag valt att genomföra sökningen i kategorierna titel, plats, land och bloggtexten. När resultatet visas upp får man se kategorierna id, titel, plats, land, datum för publicering och de första 40 tecknen från bloggtexten. Jag har även valt att lägga med länken till redigeringen i sökresultaten då min tanke är att när man som admin söker efter ett specifikt innehåll, så är det för att man vill administrera detta. På söksidan för användarna har jag arbetat på liknande sätt, där kan man söka på förnamn, efternamn, användarnamn och mailadress på användare. I sökresultaten ser man de kategorier man söker i samt användarens id och behörighet. Även här finns länk för att kunna administrera användare. Jag hade från början även tänkt att dessa sidor skulle gå att sortera och paginera, men tyvärr hann jag inte med dessa krav. Hade vi haft några dagar till på oss hade jag utan tvekan försökt mig på dessa delar med, men valde i detta fallet att hålla det känns för mig viktigare att hålla deadlinen är att få med precis allt.


#### Tankar om projektet
Jag tycker överlag att det varit ett både roligt och intressant projekt att arbeta med. Som övriga kurser har projektet gett en repetition på vad vi arbetat med under kursens gång och det har inte direkt dykt upp några överraskningar. Skulle jag skriva att jag tycker projektet varit lätt, skulle det vara en stark underdrift, men det har heller inte varit omöjligt att genomföra. Jag känner dock att tiden på två veckor har varit i minsta laget för projektet. Det innehöll flera delar, som kanske inte var överdrivet svåra, men som ändå varit ganska tidskrävande. Jag har fått hoppa över ett par småsaker som jag känt att jag inte hunnit, och då har jag räknat på att jag ändå suttit betydligt mer än de 40 timmar som var den uppskattade tiden. Hade vi haft en vecka till på oss, så hade jag nog hunnit med alla delar av kraven och även hunnit med att göra en del tester. Som jag skrev tidigare så känner jag dock att en deadline är viktig att hålla, både för min egen skull men även av den erfarenhet jag har efter alla år som lärare så vill man arbeta för att eleverna anser att utsatt sluttid är viktig. Även att det som lärare är stressande att eleverna aldrig blir klara så att man själv inte kan bli klar med olika arbetsområden. (Dock är det på högstadiet jag arbetar, där terminsbetygen är viktiga att de innehåller de moment man skapat under terminen, och efter att niorna fått sina slutbetyg spelar de ingen roll hur bra arbeten de skulle kunna komma med under sommaren. Men likheten med detta och sina egna inlämningsdatum är ändå tillräckliga för att de formar en.) I övrigt upplever jag nog ändå att arbetet flutit på ganska bra. Jag har fastnat på vissa småsaker, som till exempel återigen ramverkets uppbyggnad och att man ännu inte greppat alla delar. Att jag inte visste hur man sammanfogade kontroller-klasserna och markdown-dokumenten störde/stressande mig en hel del i början, men sedan tog jag vissa beslut hur jag kunde komma runt att jag inte hade den andra kunskapen och känner nog att jag fick till en lösning som stämmer rätt bra med den vision jag hade innan. Skulle nog överlag vilja påstå att jag är nöjd över vad jag åstadkommit även i denna kurs.


#### Tankar om kursen
Jag tycker att även denna kurs har varit bra. Jag har lärt mig så otroligt mycket nytt under detta året så det är svårt att sammanfatta och minnas allt. Återigen har dock tempot varit högt och det har varje vecka varit väldigt mycket att göra, men med bra planering och struktur kring studierna så har det gått vägen. Jag tycket att återkopplingen från lärarna har känts bra med, har man skickat in frågor i till exempel chatten har man fått svar relativt snabbt, även på svåra frågor som nyfikenhet kring ramverket! Jag tror att den enda kritik jag har, vilket nog är samma som vid tidigare kurser, är kring tiden. Stressnivån har varig relativt hög och detta årets kurser är nog de kurser jag läst som verkligen har varit på halvfart, om inte mer (och då har jag läst en hel del kurser på deltid bredvid arbete tidigare). Men det har ju å andra sidan gett att vi lärt oss väldigt mycket, så det är lite kluvet med om tempot är negativt eller faktiskt ganska positivt med. Jag skulle nog ge kursen en 8:a och skulle utan tvekan rekommendera den till andra med intressen i dessa områden.
