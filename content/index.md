---
title: "Min fina titel"
---
Helenas me-sida i kursen oophp
=========================

Så, då var det dags för en ny trevlig text om mig själv, den fjärde för detta året! :)

[FIGURE src="image/kids.jpg?w=350&sharpen" class="right" caption="Bild på barnen när vi för en gångs skull lyckats syskonmatcha, haha!"]


Vad mer kan det finnas att berätta om mig som inte redan är sagt? Jag är väldigt nöjd att jag tagit mig så här långt under läsåret, det har inte varit någon dans på rosor, men här är vi nu i alla fall.

Jag kan väl konstatera att jag har en fantastisk familj som tagit hand om och stått ut med mig under året, inte heller för dem har det någ alltid varit så lätt att hantera mig och min stress att bolla studier, jobb och familjeaktiviteter. Min 6-åriga tjej bara växer och växer, tappar tänder och har snart helt knäckt läskoden. Detta är något hon längtat efter länge, då hon lyckades lära sig engelska för flera år sedan (youtube är fantastiskt ibland) så nu öppnar sig snart en hel värld av böcker på två språk på samma gång. Den lille är ett yrväder, pratar inte så mycket än, men uppvisar redan samma intresse för språk som sin storasyster.

Själv kör jag igång slutspurten både för mina egna studier detta år, och inför mina niors slutbetyg. Tyvärr är det ju inte lika många av dem som är studiemotiverade på samma nivå som en annan, men flera guldkorn finns det som tur är varje år.

Så mycket annat har jag nog inte hunnit under det gånga året, tiden bara rusar iväg och fler än jag här hemma längtar efter sommarlov och semester.

Vill ni se mer av vad jag sysselsatt mig med de senaste åren, titta in på min [Linkedin-profil](https://www.linkedin.com/in/helena-is%C3%A5fj%C3%A4ll-0b2145178/).

Då så, sista rycket på årets sista kurs!
